# Evaluatie

## Betrouwebaarheid en validiteit beoordelen

De bronnen die ik heb verzameld ga ik nu evalueren op verschillende criteria. Daarbij gebruik ik als leidraad de bron [Cijfers: De getallen die onze wereld dicteren van Sanne Blauw](https://github.com/theonejonahgold/information_design/tree/95bf1df6c7f8eaa86ab9e173e0a6e0d88633ceb3/datavisualisatie-1/[https:/decorrespondent.nl/10151/cijfers-de-getallen-die-onze-wereld-dicteren/2742895629551-7c616a1d]/README.md). Deze evaluaties heb ik hieronder samengevat, om het lezen wat makkelijker te maken.

### Puntenlijst

1. Zijn de cijfers niet té perfect opgesteld. Kloppen de conclusies die getrokken worden uit de cijfers?
2. Komen de cijfers uit een dataset, of worden ze verzonnen?
3. Wordt belangrijke informatie weggelaten bij de cijfers?
4. Welke definities worden op de cijfers geplakt? Zijn dat wel de daadwerkelijke definities die bij de cijfers horen?
5. Is het logisch wat wordt gezegd met de cijfers?
6. Is er sprake van causatie of correlatie?
7. Wat is de context van de data? Wie en wat zit erachter?
8. Duiden de beslissingen die zijn genomen tijdens het onderzoek op data die zo feitelijk is als het maar kan?
9. Moeten er andere maatstaffen gebruikt worden om een betere representatie te geven in de data?
10. Is de data gestuurd op kwantiteit, of op kwaliteit?

### [Artikel 1](https://advance-lexis-com.rps.hva.nl:2443/r/documentprovider/x5hvk/attachment/data?attachmentid=V1,215,27667,003NLV1QU20200421VKN0100,1&attachmenttype=PDF&attachmentname=pagina%203&origination=&sequencenumber=&ishotdoc=false&docTitle=&pdmfid=1516831&#page=): Bahara, H. \(2020, 20 april\). Appathon bedolven onder kritiek. de Volkskrant, 3

**Betrouwenbaarheid**: Erg betrouwbaar. De situatie die hier wordt besproken zal, als het zich zou herhalen, precies zo in het nieuws worden uitgelicht.

**Validiteit**: Wat wordt verteld klopt met de werkelijkheid \(de appathon is [zeer](https://www.nrc.nl/nieuws/2020/04/19/ministerie-kleunt-mis-met-appathon-a3997235) [vaak](https://www.smarthealth.nl/2020/04/17/meningen-verdeeld-over-corona-tracker-app-appathon-als-oplossing/) [besproken](https://www.icthealth.nl/nieuws/vws-erkent-dat-corona-apps-uit-appathon-niet-voldoen/) in het [nieuws](https://nos.nl/artikel/2330845-experts-uiten-kritiek-op-procedure-voor-corona-apps.html)\). De interne validiteit klopt dus. Van externe validiteit is sprake in zoverre dat wat is gezegd in de appathon ook daadwerkelijk klopt, en dat de overheid nu dus zelf een app heeft ontwikkeld.

**Biases**: Er wordt heel globaal gesproken over de afkeuring van de corona-apps. Men gaat niet echt in op de details; waarom zijn die apps zo ongeschikt als het gaat om privacy? De topman van het AP gooit er ook nog eens wat projectie overheen, met de gedachte dat de app "er wellicht helemaal niet komt".

### [Artikel 2](https://advance-lexis-com.rps.hva.nl:2443/r/documentprovider/x5hvk/attachment/data?attachmentid=V1,215,37763,20200820001DKRMAINVPG,1&attachmenttype=PDF&attachmentname=Link%20naar%20PDF&origination=&sequencenumber=&ishotdoc=false&docTitle=&pdmfid=1516831&#page=): Vader, A. \(2020, 20 augustus\). Polarisatie over aanpak corona groeit. Reformatorisch Dagblad, 1

**Betrouwebaarheid**: Niet erg betrouwbaar. Het artikel levert voornamelijk anekdotisch bewijs, wat niet per sé hetzelfde hoeft te zijn mocht de situatie zich opnieuw voordoen.

**Validiteit**: Het anekdotische bewijs komt van een beperkt aantal mensen, en is dus niet intern, noch extern valide.

**Biases**: De mensen die worden aangesproken in het artikel willen erg graag hun gelijk krijgen. Ze stellen vragen die door de overheid erg duidelijk worden beantwoord. De antwoorden staan ze alleen niet, dus blijven ze de vraag stellen. Een vorm van confirmation bias en framing dus. Zolang het antwoord er niet is wat ze zoeken, blijft de vraag opkomen en de kreet "waar blijven de antwoorden nou"?

### [Artikel 3](https://www.ad.nl/binnenland/onvrede-over-coronabeleid-groeit-nederland-ernstig-verdeeld~a84342bb): van Mersbergen, S. \(2020, 20 augustus\). Onvrede over coronabeleid groeit: Nederland ernstig verdeeld. AD

**Betrouwbaarheid**: De betrouwbaarheid is erg groot, gezien de hoeveelheid deelnemers die mee hebben gedaan aan het onderzoek \(1077\).

**Validiteit**: De interne en externe validiteit kloppen allebei. De deelnemers aan het onderzoek hebben concrete vragen gekregen die makkelijk en duidelijk te beantwoorden zijn. Dit onderzoek zou heel makkelijk opgeschaald kunnen worden naar meer mensen, met hetzelfde resultaat als gevolg.

**Biases**: In het artikel wordt erg sterk gegeneraliseerd, en moeten we het doen met de conclusies die zij trekken uit de veel meer gedetailleerde data die ze tot hun beschikking hebben. Ambiguity bias dus.

### [Artikel 4](https://www.hartvannederland.nl/nieuws/2020/wat-vindt-nederland-vertrouwen-corona-app/): Helft van Nederlanders vertrouwt corona-app van de overheid niet. \(2020, 17 augustus\). Hart van Nederland

**Betrouwbaarheid**: Dit is een betrouwbaar onderzoek. Het onderzoek stelt simpele vragen die genoeg deelnemers hebben beantwoord om een representatie te krijgen van de Nederlandse bevolking.

**Validiteit**: Er is alleen sprake van interne validiteit. De vragen die zijn beantwoord zijn objectief, en bevatten geen subjectiviteit. De resultaten zijn echter alleen toe te passen op wat het onderzoek bewijst, dus er is geen externe validiteit.

**Biases**: Hier is ook een sterke vorm van ambiguity bias aanwezig. Alleen voelt de data erg incompleet aan. We moeten er ons maar aan geloven.

### [Artikel 5](https://www.rivm.nl/gedragsonderzoek/maatregelen-welbevinden/communicatie-en-vertrouwen): RIVM. \(2020, 7 september\). Communicatie en vertrouwen. RIVM

**Betrouwbaarheid**: Het onderzoek is erg betrouwbaar. De sample size is groot genoeg en toepasbaar op de maatschappij.

**Validiteit**: De interne validiteit is niet helemaal correct. De metingen die zijn gedaan zijn voornamelijk vanuit een positief, i.p.v. een neutraal perspectief. Er is echter wel sprake van externe validiteit. De resultaten zijn toepasbaar in latere situaties, wat te zien is in de vergelijkingen die worden gemaakt met de eerste en latere metingen.

**Biases**: In dit onderzoek zit een zeer sterk self-serving bias. Het onderzoek is overduidelijk bedoeld als reflectie voor de overheid, maar is, naar mijn eigen aannames, gepubliceerd om de openheid van de rijksoverheid te waarborgen.

### [Artikel 6](https://ris.utwente.nl/ws/portalfiles/portal/219247645/Eindrapportage_gebruikerstesten_van_de_coronavirus_notificatie_app.pdf): Bente, B., van ’t Klooster, J. W., Slijkhuis, P., Berkemeier, L., Schreijer, M., van Gend, J., Kelders, S., & van Gemert-Pijnen, L. \(2020, juli\). Eindrapportage Gebruikerstesten Corona Notificatie app \(Regio Twente\)

**Betrouwbaarheid**: De onderzoeksresultaten zijn niet representatief van wat het de maatschappij zou vinden van de app. Er zijn genoeg mensen met aversie tegen de corona-app die de gebruikerstesten nooit zouden bijwonen, en dus niet bijdragen aan de resultaten van de fase van de tests waarbij de app wel of niet wordt gedownloadt.

**Validiteit**: Het onderzoek is verder wel intern valide. Alleen is externe validiteit nergens terug te vinden, omdat de resultaten nergens anders op toe te passen zijn. Alleen op het verbeteren van de applicatie.

**Biases**: Er is hier hindsight bias aanwezig. Omdat de tests zo zijn gegaan, moet de overheid op de manier handelen die in de aanbevelingen in deze conclusie staan.

### [Artikel 7](https://repository.tudelft.nl/islandora/object/uuid:1a0fe1b2-954f-4a2c-8a69-5c87e9f7e6ed?collection=research): Mouter, N., Kessels, R., de Wit, A., Rotteveel, A., & Lambooij, M. \(2020\). Grote verdeeldheid over wenselijkheid van de corona-app. TU Delft

**Betrouwbaarheid**: Het onderzoek is erg gesloten. De mogelijke antwoorden die zijn gegeven bieden alleen de daadwerkelijke opties, en geven geen optie voor eigen interpretatie van de vraag. Zo kan je uitkomsten heel makkelijk fabriceren.

**Validiteit**: Het onderzoek heeft verder geen systematische fouten, en is dus intern valide. Het onderzoek is niet extern valide, omdat sommige vragen in het onderzoek veel beter open gevraagd hadden kunnen worden, om een waarheidstrouwe representatie te krijgen van de werkelijkheid.

**Biases**: Confirmation bias. De keuzes die de deelnemers aan het onderzoek konden maken bevestigen de voorkeuren van de overheid meer dan dat er zo objectief mogelijk over beslist kan worden.

### [Artikel 8](https://repository.overheid.nl/frbr/plooi-contentbeheer/rijksoverheid/2020/plooicb-2020-2908/1/pdf/plooicb-2020-2908.pdf): Verbeek, P. P. C. C., Brey, P., van Est, R., van Gemert, L., Heldeweg, M., & Moerel, L. \(2020, juli\). Ethische analyse van de COVID-19 notificatie-app ter aanvulling op bron en contactonderzoek GGD

**Betrouwbaarheid**: De analyse is volledig gebasseerd op kernwaarden die het panel heeft opgezet. Mochten het andere experts op het gebied van ethiek zijn, konden er compleet andere resultaten uit komen.

**Validiteit**: De conclusies zijn volledig op het onderzoek gebasseerd, dus de interne validiteit klopt. Externe validiteit is niet echt te controleren voor subjectieve opvattingen, dus ik zou niet weten hoe je dit moet controleren.

**Biases**: Illusion of external agency. Het kan zijn dat ze toevallig weten wat de gehele Nederlandse bevolking denkt, maar de keuzes die ze maken zijn gewoon aannames, en kunnen volledig de plank misslaan als het vergeleken wordt met wat het volk daadwerkelijk wilt en verwacht.

### [Artikel 9](https://dspace.library.uu.nl/handle/1874/398270): van Hoogstraten, R. R., Veth, I., & Bakker, S. \(2020, juni\). Veiligheid boven vrijheid? Een interdisciplinair onderzoek naar verklaringen voor de publieke naleving van coronamaatregelen in Nederland

**Betrouwbaarheid**: Het onderzoek is onafhankelijk uitgevoerd. Het lijkt ernaar uit dat de resultaten zich opnieuw zouden voordoen, mocht het onderzoek opnieuw gedaan worden.

**Validiteit**: Het onderzoek is met een "waarom" vraag aan de slag gegaan, en is daarmee figuurlijk verder gegaan dan de eerste paar zoekresultaten. Het onderzoek heeft daardoor geen systematische fouten, en is dus intern valide. De waarnemingen en conclusies zijn toe te passen op de werkelijkheid, want het is een letterlijke weerspiegeling van hoe de eerste paar maanden van de lockdown zich voor hebben gedaan.

**Biases**: Er zijn globaal twee kampen opgezet: Mensen in risicogroepen en mensen die niet in in risicogroepen zitten. Zo frame je het onderzoek onderbewust, en krijg je andere inzages dan als je bijvoorbeeld gaat kijken naar mensen voor of tegen het huidige kabinet \(om maar een voorbeeld te noemen\).

### [Artikel 10](https://www.vast-online.nl/art/3776/kan-gebruik-van-corona-apps-worden-verplicht): Hof, J. \(2020, april\). Kan het gebruik van een corona-app worden verplicht

**Betrouwbaarheid**: Het onderzoek is betrouwbaar. De conclusies die zijn getrokken komen uit waarheidsgetrouwe bronnen en actuele wetgeving.

**Validiteit**: De validiteit valt alleen wat tegen. De interne validiteit klopt niet, want de aanname wordt genomen dat het kabinet niet op basis van wetswijzigingen het gebruik van de corona-app onvrijwillig kan maken. Er is gekeken naar waarom het niet mogelijk is, maar niet naar hoe die obstakels omzeilbaar zijn. De externe validiteit klopt dan wel, omdat de situatie die hier is beschreven direct toepasbaar is op de situatie in het dagelijks leven.

**Biases**: Er is hier een sterke confirmation bias aanwezig. De schrijfster probeert haar eigen geloofsysteem niet tegen te werken, en schrijft hierdoor een artikel dat erg eenzijdig is.

### [Tegenstellend artikel 1](https://doi.org/10.1016/j.healthpol.2020.06.009): Sabat, I., Neuman-Böhme, S., Varghese, N. E., Barros, P. P., Brouwer, W., van Exel, J., Schreyögg, J., & Stargardt, T. \(2020\). United but divided: Policy responses and people’s perceptions in the EU during the COVID-19 outbreak. Health Policy, 124\(9\), 909–918

**Betrouwbaarheid**: Het onderzoek is betrouwbaar. De informatie lijkt consistent en betrouwbaar te zijn, met veel kwalitatieve data.

**Validiteit**: Er is met oprechte nieuwsgierigheid gekeken naar hoe Europa ervoor heeft gestaan volgens de volken. Er zijn geen biases of systematische fouten te vinden in het artikel, en de conclusies zijn te herkennen in de maatschappij.

**Biases**: Information bias. Men probeert zo alle antwoorden juist op een rijtje te hebben, maar er kan altijd wat fout zijn gegaan tijdens het verzmalen van ale deze informatie.

### Dataset [1](https://www.rivm.nl/gedragsonderzoek/maatregelen-welbevinden/resultaten-1e-ronde-gedragsonderzoek), [2](https://www.rivm.nl/gedragsonderzoek/maatregelen-welbevinden/communicatie-en-vertrouwen) en [3](https://www.rivm.nl/gedragsonderzoek/maatregelen-welbevinden/communicatie-en-vertrouwen)

Ik beoordeel de datasets samen omdat ze allemaal van hetzelfde onderzoek komen.

**Betrouwbaarheid**: De resultaten hier zie je nergens anders, en kan ik dus niet met 100% zekerheid betrouwbaar noemen. Deels komt dit ook omdat er bijna nergens anders zulk onderzoek wordt gedaan, waardoor er weinig goed vergelijkingsmateriaal is. Daarnaast kan de overheid als geen ander sjoemelen met getalletjes en taferelen die ze liever niet laten zien in de doofpot stoppen, dus alles met een korreltje zout nemen is zeker geen verkeerde optie.

**Validiteit**: De validiteit is erg goed. Er zijn 90.000 mensen ondervraagt, wat een zeer grote sample size is. De onderwerpen zijn neutraal voorgeschoteld, wat systematische fouten wegneemt. De externe validiteit valt nog over te spreken, maar het is lastig om de daadwerkelijke oordelen van mensen te horen als een zeer luide minoriteit voornamelijk het woord heeft in het dagelijks leven.

**Biases**: Eigenlijk wat ik al bij artikel 5 zei: In dit onderzoek zit een zeer sterk self-serving bias. Het onderzoek is overduidelijk bedoeld als reflectie voor de overheid, maar is, naar mijn eigen aannames, gepubliceerd om de openheid van de rijksoverheid te waarborgen.

