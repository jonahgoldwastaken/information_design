# Samenvatting en beargumentatie

De Nederlandse corona-app wordt al sinds het begin bedolven door kritiek van buitenaf. Dit gebeurde al tijdens de appathon in april, waar ict-experts, privacywaakhonden, veiligheidsdiensten en politici openlijk kritiek hadden op deze werkwijze (Bahara, 2020, p. 3). Het korte artikel wat dit onderwerp bespreekt beschrijft erg goed hoe de situatie rondom het coronavirus rond april was. Ondanks dat het artikel veel op de appathon ingaat, wordt er af en toe een tipje van de sluier gegeven over hoe het kabinet de gehele coronacrisis aanpakte op dat moment. Dit zegt AP-voorzitter Aleid Wolfsen in het artikel: 'Heel Nederland wil graag weer naar buiten, stappen zetten richting de normale situatie. Maar we moeten voorkomen dat we nu een oplossing inzetten waarvan onduidelijk is of die wel echt werkt, met het risico dat die vooral nieuwe problemen oplevert.' Een maand eerder had EenVandaag een peiling gedaan over de opinie rondom de aanpak van de overheid tegen het coronavirus. Daarin wordt vermeld dat iets meer dan 50% de aanpak voldoende vond. Dat laat mooi zien hoe snel de tijden zijn veranderd.

We spoelen even door naar augustus. De veranderingen in de maatregelen zijn gestabiliseerd, de meningen over de maatregelen zijn aangescherpt en de polarisatie over de maatregelen groeit. Het Reformatorisch Dagblad had hierover op 20 augustus een voorpagina-artikel geschreven, met referenties naar een onderzoek dat het Algemeen Dagblad heeft uitbesteed. Het AD heeft een artikel geschreven dat de onderzoeksresultaten uitlicht, en het RD gaat op bepaalde aspecten van het onderzoek verder in met anekdotisch bewijs. Beide artikelen laten duidelijk zien hoe Nederland erin zit rond eind augustus. Dit is uiterst interessant voor mijn onderzoeksvraag, omdat de context van de vraag met deze twee artikelen zeer duidelijk worden geschetst.

Het AD is niet de enige die hier onderzoek naar heeft gedaan. Het opiniepanel van Hart van Nederland, Wat vindt Nederland, heeft een peiling gehouden over de betrouwbaarheid van CoronaMelder. “Ook die nieuwe app is niet veilig genoeg, vindt precies de helft van de meer dan 1.600 deelnemers aan het onderzoek van _Wat vindt Nederland”_ (Helft van Nederlanders vertrouwt corona-app van de overheid niet, 2020). Verder in het artikel staat nog vermeld dat 39% van de deelnemers de app zullen downloaden wanneer deze in de desbetreffende regio beschikbaar komt.

Tussen april en augustus zijn heel wat onderzoeken gedaan over verschillende aspecten van de corona-app. De wetenschappelijke publicaties die ik heb verzameld dekken de etiek, een mogelijke verplichting, de publieke opinie en testfases van onze corona-app. Deze aspecten zijn erg belangrijk om een beeld te schetsen wat wordt gedaan om de risico's en controversiele aspecten van de corona-app te waarborgen, in te perken en uit te leggen. Het geeft de overheid de mogelijk om uit te zoeken wat wel mogelijk is, op een manier dat het volk zal smaken. Het onderzoek naar de testfases zullen voornamelijk helpen in het beantwoorden van mijn onderzoeksvraag, omdat het direct uitlegd hoe de testfase is gelopen in de regio Twente.

De overheid doet naast dit allemaal zelf ook regelmatig “Gedragswetenschappelijk onderzoek” rondom de coronacrisis. Denk aan peilingen rondom het idee wat men heeft rondom de aanpak door de overheid, het vertrouwen in de overheid, _hoe ze tegenover de app staan_. Er vanuit gaande dat dit allemaal cijfers zijn waar niet mee is gesjoemeld, is dit een van de meest belangrijke bronnen. Tevens is de data die voor de grafieken op de pagina is gebruikt ook te downloaden als CSV bestanden, dus kan ik hiermee ook zelf aan de slag.

De aanpak van de overheid omtrend het coronavirus en de mening die het volk daarbij heeft gaat goed samen met de manier waarop wij omgaan met het virus. De dataset dat gaat over het maskerdragen in Europa geeft hier in ieder geval een goede indruk over. Het laat zien dat wij als klein landje de crisis op een andere, wellicht meer laxe manier aanpakken. Het bevestigd ons algemene denkbeeld als het gaat over hoe we het virus tegen kunnen gaan. Deze naleving werd al onderzocht in juni door R. van Hoogstraten o.a., en is in een onderzoeksrapport in zeer groot detail uitgelicht.
